# Programmering 1
 
# Instruktioner
## Kurslitteratur
***Titel***: Java: steg för steg (Enbart kapitel 1-8)

***Författare***: Jan Skansholm

***ISBN***: 9789144085876

***Förlag***: Studentlitteratur AB

På bokens hemsida finns ­kompletterande material, tex. lösningar till alla övningar och programmeringsuppgifter.

[http://skansholm.com/javasteg/](http://skansholm.com/javasteg/)


## Kursplanering 
### Lektion 1

- Introduktion till kursen
- Java, installation och konfiguration
- Att komma igång med Java
- Arbeta med Aktivitet 1
Läs kapitel 1 

### Lektion 2

- Att hantera text
- Att räkna
- Arbeta med Aktivitet 2
Läs kapitel 2 och 3

### Lektion 3

- Att välja 
- Att upprepa
- Arbeta med Aktivitet 3
Läs kapitel 4 och 5

### Lektion 4

- Algoritmer 
- När det blir fel 
- Arbeta med Aktivitet 4
- Arbeta med C-uppgiften om du satsar på C.
Läs kapitel 6 och 7

### Lektion 5 

- Metoder
- Arbeta med Aktivitet 5
- Arbeta med B-uppgiften om du satsar på B.
- Arbeta med B och A-uppgiften om du satsar på A.
Läs kapitel 8

## Ämnets syfte
Ämnet programmering behandlar programmeringens roll i informationstekniska sammanhang som datorsimulering, animerad grafik, praktisk datoriserad problemlösning och användaranpassad konfiguration av programvara. Det behandlar också hur man skapar, utvecklar och anpassar programvaror samt tillämpar datalogisk teori.

Undervisningen i ämnet programmering ska syfta till att eleverna utvecklar kunskaper om principerna bakom datorprogram samt färdigheter i programmering i ett eller flera programmeringsspråk. Eleverna ska ges möjlighet att utveckla kunskaper om programmeringens grunder, färdigheter i att genomföra programmeringsprocessens olika delar samt förmåga att analysera, designa, implementera, testa, resultatbedöma och vidareutveckla program. Undervisningen ska bidra till att eleverna utvecklar kunskaper om de mest använda programmeringsspråken och deras tillämpningar och användningsområden samt om traditioner och nya trender i utvecklingen av programmeringsspråk. Dessutom ska undervisningen behandla datorns användning i samhället och ge eleverna möjlighet att utveckla kunskaper om datorns möjligheter och begränsningar.

I undervisningen ska eleverna ges möjlighet att arbeta i projekt och att enskilt eller i grupp utföra programmeringsuppgifter av varierande komplexitet och inom olika tillämpningsområden. Programmeringsuppgifterna ska omfatta såväl egen programmering som lösning på programmeringstekniska problem och programutveckling med en given källkod som grund.

**Undervisningen i ämnet programmering ska ge eleverna förutsättningar att utveckla följande:**

1. Kunskaper om datorstyrda industriella system och om industriell datorkommunikation.
2. Förmåga att formulera och planera programmeringsuppgifter med pseudokod och diagramteknik.
3. Förståelse av och färdigheter i att använda datalogiska begrepp och algoritmer.
4. Kunskaper om programmeringsspråk samt förmåga att skriva, läsa, strukturera, analysera, dokumentera och kommentera källkod i ett eller flera programmeringsspråk.
5. Kunskaper om gränssnitt mot användare, filer, filsystem, operativsystem, databaser och internet.
6. Kunskaper om objektorienterad programmering i teori och praktik.
7. Förmåga att finna, diskutera, åtgärda och förhindra syntaxfel, programkörningsfel och programmeringslogiska fel.
8. Kunskaper om samspelet mellan program, körtidsmiljö, operativsystem och hårdvara.

## Centralt innehåll
- Sekventiell programmering i det eller de valda programmeringsspråken. Språkurvalet kan göras från såväl programspråk och skriptspråk som kompilerande och tolkande språk. - Ett av de valda språken ska stödja objektorientering på ett påtagligt sätt.
- Programmeringsspråkets eller språkens grundläggande datatyper samt fördefinierade strukturer, regler och syntax.
- Traditioner och trender i utvecklingen av programmeringsspråk.
- Problemlösning och problemstrukturering.
- Kontrollstrukturer, till exempel sekvens, selektion och iteration skrivna i ett implementerat programflöde.
- Grunderna för klasser, objekt, egenskaper och metoder.
- Variablers och konstanters synlighet och livslängd.
- Enkla algoritmer, till exempel för sökning eller sortering.
- Implementeringar av datastrukturer, till exempel array, lista eller trädstruktur.
- Felsökning av källkod och undantagshantering.
- De vanligaste programmeringsspråkens krav på körtidsmiljöer och operativsystem samt deras aktuella användningsområden.