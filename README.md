# Programmering 1

## A-uppgiften: Statlig inkomstskatt

Skapa ett program som beräknar hur mycket en person ska betala i statlig inkomstskatt beroende på årsinkomsten. 

### Introduktion

För fysiska personer betalas inkomstskatt till både stat och kommun.

Den kommunala inkomstskatten är i huvudsak proportionerlig, medan den statliga inkomstskatten har progressiva inslag, det vill säga procentsatsen ökar med ökande inkomst. Vid den första, nedre, skiktgränsen* börjar statlig inkomstskatt tas ut med 20%. Vid den andra, övre skiktgränsen tillkommer ytterligare 5% statlig skatt, ofta kallad värnskatt, vilket ger en total statlig inkomstskatt på 25% på alla inkomst över den övre skiktgränsen.

Skiktgränserna är baserade på den taxerade inkomsten minskad med grundavdrag, det vill säga den beskattningsbara förvärvsinkomsten.

För inkomståret 2018 finns det två skiktgränser*. Den nedre skiktgränsen är 455 300 kronor. På inkomster över denna gräns tas statlig inkomstskatt ut med 20 procent. Den övre skiktgränsen är 662 300 kronor. På inkomster över denna gräns tas statlig inkomstskatt ut med ytterligare 5 procentenheter (den så kallade värnskatten), det vill säga sammanlagt 25 procent.

Hur stort är grundavdraget?

För inkomståret 2018 är grundavdraget vid beräkning av kommunal och statlig skatt lägst 13 400 kronor och högst 35 100 kronor. Vid låga inkomster är grundavdraget lägst 19 300 kronor.

* Skiktgränsen = den taxerade inkomsten minskad med grundavdraget, det vill säga beskattningsbar förvärvsinkomst.

Källor:

[Inkomstskatt i Sverige](http://sv.wikipedia.org/wiki/Inkomstskatt_i_Sverige)

 [Skatteverket.se](www.skatteverket.se)

 

### Instruktioner

Skapa ett program som beräknar en persons statliga inkomstskatt.

Läs in årsinkomsten i programmet och beräkna skatten.

För att underlätta beräkningen, använd det lägsta grundavdraget (13 400 kr).

OBS! Om årsinkomsten är mindre än den nedre skiktgränsen så behöver man inte betala statlig inkomstskatt.

Användaren ska kunna beräkna statlig inkomstskatt för flera personer (årsinkomster) utan att behöva starta om programmet.
Det innebär att programmet ska fråga användaren om den vill utföra ytterligare en skatteberäkning när en skatteberäkning har utförts och redovisats för användaren. 

OBS! Läs noga vad som står i uppgiftsbeskrivningen, så att du har koll på allt du behöver veta om uppgiften!

***
## Kurslitteratur
***Titel***: Java: steg för steg (Enbart kapitel 1-8)

***Författare***: Jan Skansholm

***ISBN***: 9789144085876

***Förlag***: Studentlitteratur AB

På bokens hemsida finns ­kompletterande material, tex. lösningar till alla övningar och programmeringsuppgifter.

[http://skansholm.com/javasteg/](http://skansholm.com/javasteg/)
